\section{Caratteristica volt-amperometrica di una lampadina}
Per eseguire l'analisi di un carico resistivo non ohmico abbiamo utilizzato come soggetto del test una lampadina. Sappiamo che, quando abbiamo davanti una resistenza che si comporta in modo ``ohmico'', il grafico della caratteristica volt-amperometrica è una retta passante per l'origine. Nel caso della lampadina, ci aspettiamo dunque una curva non lineare. Abbiamo sottoposto il circuito (identico a quello in Figura \ref{fig:circuiti}, con la lampadina al posto della resistenza Rx) a diversi valori di tensione fino a quello massimo di 12V. I risultati sono riportati nel grafico in Figura \ref{fig:lampadina}.

\begin{figure}[h]
    \centering
        \includegraphics[width=0.9\textwidth]{lamp.eps}
        \caption{Il grafico mostra la caratteristica volt-amperometrica di un carico resistivo non ohmico (lampadina).}
        \label{fig:lampadina}
\end{figure}

Si può notare che il circuito è sicuramente non ohmico, ma dai dati non risulta ovvia la funzione che definisce la caratteristica volt-amperomentrica della lampadina.

Abbiamo deciso di ipotizzare una legge del tipo $I=a \cdot V^{b}$. Proviamo una linearizzazione applicando $ln$ da entrambe le parti. Si ottiene dunque la relazione $ln(I)=b \cdot ln(V) + ln(a)$.  I parametri stimati per i dati rilevati con configurazione a ''monte'' sono $a=(12.7\pm 0.4)\Omega^{-b}$ e $b=0.56 \pm 0.01$. E' stata eseguita la regressione lineare anche per i dati ottenuti in configurazione a ''valle'', ottenendo risultati compatibili con quelli sopra riportati. Abbiamo dunque deciso di riportare il grafico della legge ipotizzata solo per i dati a ''monte''\footnote{E' stato eseguito il test del $\chi ^2_{exp}$, ottenendo come valore 7, ampiamente compatibile con il valore teorico $\chi ^2_{teo}=9 \pm 4$ [intervallo di confidenza sul $\chi ^2_{teo}$ dell' 80\% ] }.

\paragraph{Considerazioni\\}
È interessante notare come il cambio scala è stato il fattore determinante sugli errori relativi alle misure. Nel grafico in Fig. \ref{fig:lampadina} si vede infatti chiaramente che nel momento in cui si è passati dalla scala $10V$ a quella $50V$ gli errori sono cresciuti di 5 volte.
 
Siamo inoltre riusciti ad ipotizzare una legge per la lampadina che lega tensione e corrente. Non sappiamo se tale legge sia corretta, tuttavia possiamo dire che nel range di valori dove sono compresi i nostri dati essa è verificata. Il valore di $b<1$ implica inoltre che aumentando la tensione la curva tende ad appiattirsi, ovvero la resistenza aumenta. 