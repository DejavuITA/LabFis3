\section{Studio di circuiti RC: R e C noti.}
L'oscilloscopio permette di visualizzare su uno schermo la forma d'onda di un segnale. Noi cercheremo dunque di stimare graficamente la costante di tempo di un circuito RC. Consideriamo anzitutto l'equazione di un circuito RC:
\begin{equation}
V(t)=V_0(1-e^{-\frac{t}{\tau}})
\label{RC}
\end{equation}
con $\tau=RC$. Se fissiamo arbitrariamente un tempo $t=\tau$, è evidente che il valore di tensione raggiunto agli estremi del condensatore dovrà essere $V=V_0(1-e^{-1})$. Poichè è stato scelto di usare come voltaggio massimo $V_0 = 1\si{\volt}$ il valore di tensione raggiunto dal condensatore dopo un tempo $t=\tau$ sarà proprio $V=(1-e^{-1})V_0 \simeq 0.632\si{\volt}$. 
Per analizzare le forma d'onda mostrate a video abbiamo utilizzato dei cursori che ci fornivano le cordinate di alcuni punti a scelta sullo schermo. Posizionando un cursore nel punto in cui il voltaggio passava da $0\si{\volt}$ a $1\si{\volt}$ e un secondo cursore all'ordinata di valore $0.632\si{\volt}$ e all'ascissa di intersezione con la forma d'onda di risposta del circuito è stato possibile ricavare il valore $\Delta t = \tau_{exp}$.
Ricordiamo che la distanza minima tra 2 punti sull'asse delle ordinate era $2.5mV$. Il problema maggiore è stato trovare sull'asse delle ascisse il punto esatto di intersezione con la curva di risposta del circuito. Non riuscendo a trovarlo, si è optato per eseguire una media tra i valori massimo e minimo distinguibili graficamente. Nella stima delle incertezze si è tenuto conto di tutto ciò, ottenendo i valori riportati in Tabella. I valori di capacità e resistenza sono stati misurati con l'ausilio del multimetro digitale, in quanto era possibile ottenere un valore con un errore sensibilmente minore.

\begin{center}\centerline{
\label{Tabella}
\begin{tabular}{|c|c|c|c|c|}
\hline
Resistenza [$\Omega$] & Capacità [$nF$] & $\tau_{exp}$ [$\mu s$] & $\tau_{teo}$ [$\mu s$]&frequenza [$Hz$]\\
\hline
$2992 \pm 1$ & $1.13 \pm 0.05$ & $3.69 \pm 0.01$ & $3.4 \pm 0.1$ & 10k \\
$3988 \pm 1$ & $73.2 \pm 0.3$ & $300 \pm 2 $ & $293 \pm 1$ & 100 \\
$3988 \pm 1$ & $226 \pm 2$ & $920 \pm 5$ & $903 \pm 8$ & 20 \\
\hline
\end{tabular}}
\end{center}

Osserviamo che i valori $\tau_{teo}$ e $\tau_{exp}$ sono compatibili entro gli errori sperimentali con un fattore di copertura $k\,=\,3$. Possiamo concludere dunque che i valori sono coerenti tra loro.