\section{Studio di un capacitore incognito}
Per studiare il capacitore incognito abbiamo costruito il circuito nello stesso modo descritto in sezione precedente, utilizzando però in aggiunta una breadboard per collegare il condensatore al circuito. Sono stati poi provati differenti valori di resistenza, così da preservare, come già detto, la forma d'onda quadra in entrata e allo stesso tempo far circolare nel circuito abbastanza corrente per portare il condensatore alla ddp fornita dal generatore stesso. Dopo tali verifiche, abbiamo deciso di usare una resistenza compresa tra $6$k$\Omega$ e $9$k$\Omega$. La frequenza scelta è stata di $30Hz$, valore che permetteva una carica ``completa'' (oltre i 5 $\tau$). Sono stati effettuati 4 campionamenti, con resistenze nominali diverse (6,7,8 e 9k$\Omega$) e su questi è stata eseguita una media pesata, così da ottenere un valore più preciso e affetto da meno errore statistico.
Ricordiamo che anche in questo caso non sono stati usati nei calcoli i valori di resistenza forniti dal costruttore, ma sono stati preventivamente misurati con l'ausilio del multimetro digitale. Ciascun valore di $C$ è stato calcolato utilizzando la relazione $C=\frac{\tau}{R}$.

Il valor medio pesato risulta essere $C=(128.4\pm0.7) pF$. Abbiamo deciso di riportare in Fig. \ref{fig:1} un grafico con i dati esportati dall'oscilloscopio. 

Come si vede graficamente, la risposta del circuito al segnale di input segue la legge riportata in Eq. \ref{RC}. 
Possiamo inoltre notare come il generatore di onde non riesca a raggiungere immediatamente il valore di tensione $V_0$ costante. Nei primi istanti di tempo infatti il condensatore si comporta come un filo ideale e dunque il circuito può essere pensato come una resistenza in serie ad un generatore. La corrente che verrà richiesta sarà dunque $I(t=0)=\frac{V_0}{R}$. Con $R$ piccola, il circuito richiederà molta corrente, provocando uno sbalzo di tensione nel generatore di onde. Per minimizzare questo effetto si sono sempre utilizzate resistenze con un valore di almeno alcuni k$\Omega$.
\begin{figure}[h]
    \centering
        \includegraphics[width=0.73 \textwidth]{figure3.pdf}%{Res_70.eps}
        \caption{Grafico dei segnali analizzati tramite oscilloscopio.}
        \label{fig:1}
\end{figure}